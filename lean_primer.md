# Lean primer referaatti

Lean tai Lean ajattelu on MIT:n tutkijoiden popularisoima termi kuvaamaan Toyotan yrityskulttuuria. Lean ajattelun keskiössä on kaksi peruspilaria: Jatkuva parantaminen, jota kutsutaan myös kaizeniksi ja Ihmisten kunnioittaminen. Leaniin kuuluu lisäksi perusta, maali, 14 periaatetta ja lean tuotekehityksen käsite.

Leanin perusta on johtajien rooli opettajina. Johtajat toimivat erityisesti ajattelutaitojen opettajina, jotta alaiset oppisivat lean ajattelun: Jatkuvan parantamisen merkityksen, perimmäisten syiden selvittämisen, variaation ja vaihtelun tilastollisen perustan ja järejestelmäajattelun. 

Ihmisten kunnioittamisen peruspilari liittyy asiakkaan kunnioittamiseen (muut työntekijät luetaan myös asiakkaiksi), ihmisten kehittämiseen ennen tuotteita, ryhmätyöskentelyn kehittämiseen, johtajien esimerkin voimaan, ihmisten ja tiimien itse-organisoituvuuteen sekä työn ihmistämiseen. 

Jatkuvan kehittämisen peruspilari perustuu Go See, kaizen, täydellisyyden tavoittelun ja kohti flow tilaa työskentelyn ideoihin. Go See viittaa siihen, että johtajien pitää mennä sinne missä varsinainen työ tehdään, ja näin he oppivat paremmin ymmärtämään työskentelyn haasteita ja ongelmia. Kaizen tarkoittaa sitä, että "minun työni on tehdä työni ja kehittää työtäni". Täydellisyyden tavoittelu pyrkii löytämään aina jonkin tavan tehdä asioita paremmin. Flow tilaan pyrkiminen tarkoittaa sitä, että arvon tuottaminen asiakkaalle tapahtuisi mahdollisimman nopeasti ja sujuvasti.

Leanin 14 periaatetta ovat: 1) Pitkän tähtäimen filosofia 2) Työprosessissa kohti flown tilaa pyrkiminen 3) Pull järjestelmien käyttö ja päätösten viivästyttäminen niin myöhäiseen kuin mahdollista 4) Työmäärän jakaminen tasaisesti työntekijöille 5) Ongelmien välittömän korjaamisen kulttuuri 6) Työskentelynormien täydellinen sisäistäminen 7) Visuaalisen johtamisen käyttö 8) Vain hyvin testatun teknologian käyttö 9) Johtajien kasvattaminen organisaation sisältä 10) Poikkeuksellisten ykslöiden kehittäminen 11) Kumppaneiden haastaminen kasvuun 12) Itse työn näkeminen läheltä (go see) 13) Päätöstenteko hitaasti konsensuksen avulla 14) Päättymätön asioiden phdiskelu ja parantaminen.

Lean tuotekehityksen käsite perustuu kilpailun voittamiseen oppimalla heitä tehokkaammin. Esimerkiksi riskialttiit asiat toteutetaan heti aluksi, koska tästä syntyvän palautteen arvo on suurempi, koska ennustettavat asiat eivät opeta paljoa. Lisäksi keskitytään aikaiseen testaamiseen ja palautteen keräämiseen.

Leanin maali on tuottaa kestävällä vauhdilla parasta arvoa asiakkaalle ja yhteiskunnalle pienimmillä kustanuksilla, siten että työntekijöillä on korkea moraali ja työskentely ja tuotteet ovat turvallisia.
