# Retrospektiivitekniikat

## Start, Stop, Continue, More of, Less of Wheel

Tässä retrospektiivitekniikassa piirretään ympyrä/rengas, joka jaetaan viiteen osaan, mistä kukin nimetään nimillä Start, Stop, Continue, More of ja Less of. Tiimin jäsenet antavat mielipiteensä siitä, mikä työskentelytapa pitäisi aloittaa jota ei vielä ole tehty, mikä työskentelytapa pitäisi lopettaa, mitä pitäisi jatkaa, mitä pitäisi tehdä enemmän ja mitä vähemmän.

Tämän session on tarkoitus kestää 10 minuuttia pienemmille developer-ryhmille ja 25 minuuttia suuremmille ryhmille. Kun ympyrän/renkaan osa-alueet on täytetty, pitää varata hiukan aikaa jotta tiimi voi yhdessä sopia mitkä muutokset toteutetaan.

### Glad, Sad, Mad

Tässä retrospektiivitekniikassa keskitytään laajasti kaikkiin mahdollisiin projektin ja projektitiimin asioihin ja ongelmiin, ja sen vuoksi tekniikan kesto voi olla maksimissaan jopa 60 minuuttia.

Kaikki asiat, muutokset ja ongelmat listataan tiimin jäsenien toimesta, ja sitten luokitellaan luokkiin Glad, Sad ja Mad. Glad edustaa positiivisia asioita sprintistä tai tiimistä, Sad edustaa negativiisia asioita sprintistä/tiimistä ja Mad edustaa osittain tiimistä riippumattomien seikkojen aiheuttamaa mielipahaa.

Jokainen tiimin jäsen kirjoittaa muistilappuja, joiden sisältö liittyy johonkin edellämainittuihin luokkiin ja sitten kuvaa lyhyesti muistilapun sisällön. Lopuksi muistilappu asetetaan seinätaululle oman kategoriansa mukaiseen kohtaan (seinätaulu jaettu kolmeen osaan: Glad, Sad, Mad).

Samankaltaiset ongelmat ja asiat ryhimitellään vielä luokkien sisällä ja niitä vastaavat muistilaput siirretään lähekkäin. Tämän jälkeen tiimin jäsenet äänestävät mistä ryhmitellyistä asioista keskustellaan lisää. Lopuksi yleensä Scrummaster johtaa puhetta äänestetyistä aiheista ja keskustelun pitäisi keskittyä siihen mitä voidaan konkreettisesti tehdä.

